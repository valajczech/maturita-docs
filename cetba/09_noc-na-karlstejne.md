# Noc na Karlštejně - Jaroslav Vrchlický

**Vydáno:** 1882

**Žánr:** Veselohra s historickým motivem **Druh:** Drama

## Téma a motiv

Láska může porušit všechny zákazy, láska, idealizace postav. Hra dobře vystihuje atmosféru doby Karla IV., přesto se nezakládá na historické přesnosti. Je pro pobavení čtenáře/diváka.

## Časoprostor

na Karlštejně v červnu roku 1363

## Jazykové prostředky a styl

Dílo je spisovně, ale není používána dnešní čeština, objevují se živé dialogy a vtipné zápletky, zastaralé slovní spojí a historismy (šenk = člověk, který nalévá víno; kontrfej = obrázek). Hra se skládá ze tří jednání (Hippodamie – trilogie s antickým námětem), na začátku každého je podrobně popsáno, kde se právě nacházíme. Převážně dialogy, chronologicky uspořádáno, živé dialogy postav, vtipné zápletky.

## Postavy

- **Karel IV.** - císař římský a král český, moudrý, hodný, laskavý
- **Alžběta** - manželka Karla IV., milující, oddaná
- **Štěpán** - vévoda Bavorský, přijel z politických důvodů
- **Arnošt z Pardubic** - arcibiskup pražský, pomáhá císaři
- **Jašek z Wantenberga** - purkrabí na Karlštejně
- **Alena** - neteř pana purkrabího, vášnivě miluje Peška, pro lásku je ochotna udělat všechno
- **Pašek Hlavně** - páže na Karlštejně, zamilovaný do Aleny
- **Král Petr** - na Karlštejně je na návštěvě, zajímají ho hlavně ženy a láska

## Umělecký směr

### Realismus

- Popisující skutečnost, nezatížený a neovlivněný ideály a sny, usiluje o pravdu, podporuje nejnižší vrstvy. Začal se objevovat v polovině 19. století.
- **Čeští autoři:** Jan Neruda, Vítezslav Hálek, Karolína Světlá
- **Zahraniční autoři:** Honoré de Balzac, Stendhal, Gustave Flaubert

## Obsah

Hrad Karlštejn nesmí obývat žádná žena, přesto se sem dostanou dokonce dvě – nešťastná, zamilovaná a trochu žárlivá císařovna Alžběta, které se stýská po lásce jejího manžela Karla IV., a Alena, jež se vsadila se svým otcem, že stráví jednu noc na hradě. Otec jí v opilosti slíbil, že když se jí to podaří, může si vzít císařova šenka Peška.

Alžběta dorazí potají na hrad a svěří se Arnoštovi se svými city k císaři. Ten ji pochopí, ale ví, že Karel nepovolí strávit zde noc ani císařovně. Převleče tedy Alžbětu za páže a postaví před císařovu ložnici. Císař si pážete Alžběty zpočátku vůbec nevšímá...

Na hradě jsou hosté Štěpán Bavorský a jeruzalémský král Petr, kteří čekají na slyšení u císaře. Vévoda Štěpán si Alžběty, převlečené za páže, všimne a je mu podezřelá. Proto řekne králi Petrovi, aby se pokusil páže políbit. Alžběta se však brání a v zápalu boje zlomí králi meč. Císař vyběhne z ložnice, aby zjistil, co se děje. Nakonec celou situaci zachrání Arnošt, ale Alžběta je před císařem vyzrazena. Arnoš bere vinu na sebe s tím, že chtěl císařovnu vyléčit z jejích zbytečných obav. Karel nechce porušit zákon a plánuje s Alžbětou odjet na její hrad Karlík.

Jenže Štěpán s Petrem obchází nádvoří v touze chytit ženu, o jejíž přítomnosti na hradě jsou přesvědčeni. Avšak ve stejnou chvíli se strhla mela kvůli Aleně. Císař proto nechal tajně odvést Alžbětu z hradu postranním vchodem, aby pak přijela na hrad v celé své majestátnosti císařovny.

Alena je domluvená se svým milým Peškem, že se sejdou. Jejich setkání sledují Štěpán s Petrem, kteří si myslí, že je to ta samá dívka jako u ložnice. Purkrabí, který je svědkem Aleniny sázky, poví, že je zde Alena. To, že je prozrazena přítomnost Aleny na hradě, hraje císaři do karet. Peška pasuje na rytíře, dá mu dům a všem promine. Alžběta přijíždí na hrad s vysvětlením, že při lovu zabloudila v lese, až uviděla Karlštejn. Jelikož nemůže na hradě zůstat, odjela i s Karlem na Karlík.

Od té doby byl pak Karlštejn zpřístupněn i ženám.