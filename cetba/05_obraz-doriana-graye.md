# Obraz Doriana Graye - Oscar Wilde

**Vydáno:** 1890

**Žánr:** Román s hororovými prvky **Druh:** epika

## Téma a motiv

Zkaženost člověka společností, alkohol, mládí, stárnutí, podvod

## Časoprostor

Londýn v 19. století

## Myšlenka

Krása není vždy to nejdůležitější, zaobírat se otázkou morálky a svědomí, zkaženost charakteru, lidské sebevědomí.

## Jazykové prostředky a styl

Dlouhé promluvy o pohledu na svět a společnost, kritika společnosti, zesměšnění vyšších členů společnosti.

Rozsáhlé popisy interiéru, hovorovými prvky, spisovným jazykem, občasnými archaismy a zastaralými výrazy (např.: ruměnec, údobí…).

Básnické popisy přírody a interiérů, charakteristiky postav.

## Postavy

- **Dorian Gray** – nezletilý, sirotek zkažený a narcistický 
- **Basil Hallward** – malíř a idealista 
- **Lord Henry Wotton**– cynik, bohém a filosof 
- **Sibyla** – druhořadá herečka, pyšná 


## Obsah

Děj začíná v ateliéru Basila Hallwarda, který zde vypráví lordu Henry Wottonovi o svém novém modelu Dorianu Greyovi. Dorian je nezkažený mladý hoch, který každého okamžitě okouzlí svou krásou a mravní čistotou. Jediné setkání s Henrym Wottonem v něm probudí nezdravou sebelásku a Dorian se začne stále více zajímat o svůj zevnějšek a slasti života. Když Basil dokončí Dorianův obraz, odmítá ho ukázat veřejnosti, protože v něm prý příliš zachytil spíš sebe než jeho a daruje ho Dorianovi. Dorian při pohledu na plátno vyřkne přání, aby se všechny jeho hříchy, starosti a vrásky usazovaly na tváři na obraze a ne na jeho vlastní. Basil zpozoruje Henryho neblahý vliv na Doriana a nejprve prosí Henryho, aby neotravoval Doriana svými zkaženým názory a poté zkouší domluvit i Dorianovi. Dorian se však Basilovi vysměje, vytýká mu nedostatek porozumění a dál holduje nezřízenému životu. Jednoho dne se podívá na Basilův obraz a zdá se mu, že se změnil. Nevěnuje tomu příliš pozornosti, ale postupem času se obraz mění víc a víc. Doriana to vyděsí a odklidí obraz na půdu, aby nikdo nepoznal jeho tajemství. Při návštěvě jednoho zapadlého divadélka poznává krásnou sedmnáctiletou herečku Sibylu Vaneovou a zamiluje se do ní. Ale nakonec díky jeho bezcitnosti spáchá zklamaná Sibyla sebevraždu. Dorian pro ni truchlí, ale vlivem lorda Wottona na ni brzy zapomene. Následuje několik let, kdy si Dorian užívá s různými ženami, chodí po večírcích, obklopuje se přepychovými věcmi a se stále větší hrůzou pozoruje svou tvář na obraze, která zestárla a získala hrubé rysy. Basil se rozhodne odjet do Paříže, ale těsně před odjezdem ještě navštíví Doriana, aby se pokusil mu naposledy domluvit. Dorian Basila vyslechne a vezme ho nahoru na půdu k obrazu a tam poté, co Basilovi ukáže proměnu obrazu, vezme nůž a Basila zabije. Vraždu se mu podaří úspěšně zatajit a žije si dál svým prostopášným životem. Jediným svědkem jeho hříchu je jen jeho obraz. Jednoho dne se rozhodne zbavit i tohoto "němého svědka". Bere nůž a probodává plátno...ale životy Doriana a jeho obrazu jsou už tak pevně spojeny, že zásah je smrtelný i pro Doriana a ten umírá. 


## Umělecký směr

### Dekadence

- Rozpad společnosti tak jak ji známe, převládá pesimismus, znechucení měšťanskou společností
- **Čeští autoři:** Karel Hlaváček, Arnošt Procházka, Jiří Karásek
- **Zahraniční autoři:** Artur Rimbaud, Charles Pierre Boudelaire

