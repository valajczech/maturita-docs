# Kulička - Guy de Maupassant

**Vydáno:** 1880

**Žánr:** Povídka **Druh:** Epika

## Téma a motiv

Lidé z nižších společenských vrstev (prostitutka…) mohou morálně převýšit lidi z vyšších společenských vrstev.

## Časoprostor

Po Prusko-Francouzské válce v dostavníku do Le Havre.

## Myšlenka

Poukazuje na předsudky vůči prostitutkám, na odlišnosti lidí podle bohatství či zaměstnání, využívání těch druhých, obětavost. 

## Jazykové prostředky a styl

Minimum přímé řeči, spíše popisný styl; jazyk spisovný, ale i hovorová řeč, nářečí, archaismy. Nespisovné výrazy – vojáckých, vlastní jména – Itálii, Rakousku, přirovnání – řízných jako rotmistr, metafora (obrazné pojmenování založené na vnější podobnosti) – rozbrázděný obličej, přirovnání a dlouhé popisy jsou typické pro realismus. Užití přímé řeči, barvité realistické popisy, archaismy, objektivita a kritičnost. Rozdělení pouze na odstavce.

## Postavy

- **Alžběta "Kulička" Roussetová** - prostitutka, vlastenka (přesvědčená bonapartistka); menší a silnější postavy, ale přesto velmi přitažlivá, obětavá, milá, dobrosrdečná, přátelská-pro dobrou věc ostatních byla schopna se obětovat; také vyzývavá a sebejistá-i před nepřítelem se chovala hrdě a důstojně
- **Pan a paní Loiseauovi** - majitelé obchodu s vínem
- **Pan Carré-Lamadon (se ženou)** - majitel prádelny a člen městské rady
- **Hrabě Hubert de Bréville s chotí (hraběnka de Bréville)** - skvělí hostitelé; první salón v kraji s uzavřeným okruhem vybrané společnosti
- **Cornudet** - demokrat, známý ve všech hospodách
- **Dvě jeptišky** - tiché, neustále se modlí
- **Follenvie** - majitel hostince; tlustší astmatický muž


## Obsah

Děj se odehrává ve Francii po Prusko-francouzské válce, kde byla Francie poražena. Jednoho mrazivého zimního rána se tři bohaté a vážené manželské páry setkávají v dostavníku do Le Havre, aby se vyhnuly nebezpečí, které představovali Němci, kteří se po Francii po válce potulovali. Společne s nimi sdílí cestu také dvě jeptišky, demoktat Cornudet a prostitutka Kulička, kterými bohaté paničky velmi opovrhují. Po cestě kočár zapadá v závějích a doba cesty se neustále prodlužuje. Po cestě nemohou narazit na nějaký hostinec a všichni mají hlad, když Kulička vytáhne koš plný jídla a začne jíst. Její spolucestující se na ni závistivě dívají, protože oni nemají ani trochu jídla. Kulička se s nimi proto rozdělí. Večer dostavník zastaví skupinka pruských vojáků a všichni cestující jsou nuceni strávit noc v jakémsi hotýlku, kde je ubytován i německý důstojník, který si ještě ten večer Kuličku vyžádal, ta ho však odmítla, protože byl pruského původu a ona se cítila jako vlastenka. Ráno důstojník zakázal zapřáhnutí koňů, a tak cestující byli nuceni strávit zde další noc, přes kterou si důstojník Kuličku opět vyžádal, ta jej však opět odmítla, a proto byl ráno opět zakázán odjezd. Po několika dnech, kdy se toto opakovalo pořád dokola, chtěli být cestující už konečně na cestě, proto přemluvili Kuličku, aby se důstojníkovi konečně podvolila a oni tak mohli vyrazit. Ta to na nátlak spolucestujících provedla a ráno byl odjezd konečně možný. Po cestě však dostali hlad, a tak si všichni kromě Kuličky vytáhli své košíky s jídlem, protože ona ten svůj nechala v hotelu. I přes to, co pro ně udělala, se s ní nikdo nerozdělí, protože jí všichni opovrhují a je jen prostitutka. Příběh končí tím, že se Kulička rozbrečí. 


## Umělecký směr

- Naturalismus
  - Podrobné popisy drastických momentů, zachycuje nezkreslenou realitu, převládá pesimismus (česky -> škarohlídství, znamená obecný postoj a přesvědčení, že věci jsou špatné nebo zlé a budou patrně ještě horší) a kritika.
  - **Čeští autoři:** Josef Kajetán Tyl, Božena Němcová
  - **Zahraniční autoři:** Charles Dickens
